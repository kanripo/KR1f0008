# -*- mode: mandoku-view -*-
#+TITLE: 孝經定本
#+DATE: 2015-09-23 09:40:48
#+PROPERTY: JUAN 0
<pb:KR1f0008_WYG_000-1a>¶
欽定四庫全書　　　　經部六¶
　孝經定本　　　　　　孝經類¶
　　提要¶
　　　　(臣/)等謹案孝經定本一卷元吳澄撰澄有易¶
　　　　纂言己著録此書以今文孝經為本仍從朱¶
　　　　子刋誤之例分列經傳其經則合今文六章¶
　　　　為一章其傳則依今文為十二章而改易其¶
　　　　次序朱子所刪一百七十二字(案朱子刋誤/凡刪二百二)¶
<pb:KR1f0008_WYG_000-1b>¶
　　　　(十三字中有句刪其字者此惟載/所刪之句故止一百七十二字)與古文閨¶
　　　　門章二十四字並附錄於後後有大徳癸卯¶
　　　　澄門人河南張恒跋稱澄觀邢疏而知古文¶
　　　　之偽觀朱子所論知今文亦有可疑因整齊¶
　　　　諸説附入已見為家塾課子之書不欲傳之¶
　　　　未嘗示人云云葢心亦有所不安也其謂漢初¶
　　　　諸儒始見此書葢未考吕氏春秋已引孝經¶
　　　　之語至其據許氏説文所引古文孝經仲尼¶
<pb:KR1f0008_WYG_000-2a>¶
　　　　居無閒字知古文之仲尼閒居為劉炫所妄¶
　　　　増人據桓譚新論稱古文千八百七十二字¶
　　　　與今文異者四百餘字今劉炫本止有千八¶
　　　　百七字多於今文八字除増閨門一章二十¶
　　　　四字外與今文異字僅二十餘字則較司馬¶
　　　　貞之攻古文但泛稱文句鄙俗者持有根據¶
　　　　所定篇第雖多分裂舊文而詮解簡明亦秩¶
　　　　然成理朱子刋誤既不可廢則澄此書亦不¶
<pb:KR1f0008_WYG_000-2b>¶
　　　　能不存葢至是而孝經有二改本矣乾隆四¶
　　　　十六年十二月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶

